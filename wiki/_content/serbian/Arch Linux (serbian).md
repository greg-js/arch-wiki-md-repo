Арч Линукс је независно развијана i686/x86-64 дистрибуција заједнице, заснована на тзв. моделу „котрљајуће издање“ и циљана на компетентне ГНУ/Линукс кориснике. Нуди велике ризнице бинарних пакета и одличан менаџмент пакета, као и пакетни систем сличан портовима. Развој се фокусира на равнотежи минимализма, елеганције, исправности кода и модерности. Издање 0.1 (Хомер) је изашло 11\. марта 2002.

## Contents

*   [1 Предности](#Предности)
*   [2 Јединствени менаџмент пакета](#Јединствени_менаџмент_пакета)
*   [3 Модерност](#Модерност)
*   [4 Једноставност](#Једноставност)
*   [5 Још информација](#Још_информација)

## Предности

Арч даје минимално, основно окружење по инсталацији (без графичког сучеља), компајлирано за i686/x86-64 архитектуре. Арч је лаган, прилагодив, једноставан и циљано тежи да буде веома налик Јуниксу. Философија дизајна и имплементације омогућавају да се Арч лако прошири и стопи у какав год систем да градите — од минималистичке конзолне машине до данас доступних грандиозних и могућностима богатих окружења радне површине. Арч не изоставља непотребне или нежељене пакете, већ даје могућност кориснику да изгради систем од минималне основе без икаквих предодређења унапред изабраних. *Корисник* је тај који одлучује какав ће његов Арч Линукс бити.

## Јединствени менаџмент пакета

Арч је подржан једноставним за коришћење бинарним системом пакета ([пекмен](/index.php/Pacman "Pacman")), који вам омогућава да надоградите цео систем једном командом. Пекмен је писан у **C** програмском језику и од темеља је дизајниран да буде лак, једноставан и веома брз. Арч такође нуди систем изградње пакета сличан портовима ([Arch Build System](/index.php/Arch_Build_System "Arch Build System")), који се такође може синхронизовати једном командом, да би се олакшала изградња и инсталација пакета од изворног кода. Можете чак и да поново изградите цео свој систем само једном командом. Све се ради врло једноставно и транспарентно. Тзв. „rolling release“ модел омогућава да само једном инсталирате систем а после имате континуирану беспрекорну инсталацију надоградњи, без потребе да икад поново инсталирате или обављате посебне надоградње система са једног издања на следеће.

## Модерност

Арч Линукс настоји да одржи најновија стабилна издања свог софтвера, засновано на систему „котрљајућих издања“. Тренутно подржава унапређени основни скуп пакета за минималну i686 и x86-64 базу система, и хиљаде додатних квалитетних бинарних пакета како у ризницама програмера тако и у кориснички одржаваним ризницама, као и хиљаде PKGBUILD скрипти, за изградњу и паковање пакета из изворног кода. Арч пружа некрпљен, ванила софтвер; пакети се граде из чистог изворног кода, онако како је аутор првобитно намеравао да буду дистрибуисани. Крпљење се дешава само у изузетно ретким случајевима, да се спрече озбиљни проблеми у случају неподударања издања која се могу појавити у моделу „котрљајућех издањаr“. Арч подржава многе новије могућности доступне ГНУ/Линукс корисницима, укључујући и савремене фајл системе (Ext2/3/4, Reiser, XFS, JFS), LVM2/EVMS, софтверски RAID, udev подршку и initcpio, као и најновије доступне кернеле.

## Једноставност

[Арчов начин](/index.php/The_Arch_Way_(%D0%A1%D1%80%D0%BF%D1%81%D0%BA%D0%B8) "The Arch Way (Српски)") је философија која има за циљ очување једноставности. Систем заснован на Арч Линуксу је једноставно минимално, али функционално ГНУ/Линукс окружење; Линукс кернел, ГНУ алати и прегршт опционих, додатних командно-линијских апликација као што су **links** и **Vi**. Ово чисто и једноставно полазиште пружа основу за проширење система у шта год да корисник захтева.

Арчов једноставан систем покретања (*init*) не користи компликовану структуру директоријума која садржи десетине симболичких веза за сваки ниво покретања, већ је веома инспирисан начином како *BSD укључује позиве из *једног фајла* ([rc.conf](/index.php/Rc.conf "Rc.conf")).

Конфигурација система се постиже уређивањем једноставних текстуалних датотека.

## Још информација

Арчова домаћа страница је на [https://www.archlinux.org/](https://www.archlinux.org/) где можете пронаћи везе до корисничких форума, службену документацију и све остало везано за Арч. Такође можете прочитати [Арчов начин](/index.php/The_Arch_Way_(%D0%A1%D1%80%D0%BF%D1%81%D0%BA%D0%B8) "The Arch Way (Српски)") за још мало увида ако сте незадовољни овим овде.