## Contents

*   [1 מהי Arch Linux?](#מהי_Arch_Linux?)
*   [2 יתרונות](#יתרונות)
*   [3 מערכת ניהול חבילות ייחודית](#מערכת_ניהול_חבילות_ייחודית)
*   [4 רק המיטב](#רק_המיטב)
*   [5 הפשטות היא הסוד](#הפשטות_היא_הסוד)
*   [6 כלים מודרניים](#כלים_מודרניים)
*   [7 קריאה נוספת](#קריאה_נוספת)

## מהי Arch Linux?

מערכת הפעלה Arch Linux היא הפצה עצמאית למעבדי i686 ו x86_64 המפותחת על ידי הקהילה עבור משתמשים מנוסים, או מתקדמים. במקור, Arch התבססה על עקרונות של הפצה בשם CRUX, הפצה נהדרת שמפתח פר לידן (Per Lidén).

## יתרונות

Arch מהירה, קלת משקל, גמישה ופשוטה. אלו אינן מילים אופנתיות, אלא אמת פשוטה. Arch מותאמת למעבדי i686 ו x86_64 ולכן היא מאפשרת להפיק יותר מהמעבדים הללו. היא קלת משקל לעומת RedHat ושות', והעיצוב הפשוט שלה מאפשר להרחיב אותה בקלות כדי להתאים אותה לכל סוג של מערכת שיש עניין לבנות.

## מערכת ניהול חבילות ייחודית

כל זאת נשען על מערכת ניהול חבילות קלה לשימוש בשם [pacman](/index.php/Pacman "Pacman") - היא מאפשרת שידרוג המערכת כולה באמצעות פקודה יחידה. Arch משתמשת גם ב-([Arch Build System](/index.php/Arch_Build_System "Arch Build System")), מערכת בהשראת ports שמקלה על בניית חבילות, שגם אותן ניתן לשדרג באמצעות פקודה יחידה. כמו כן, אפשר לבנות את המערכת כולה מחדש באמצעות פקודה אחת יחידה. הכל נעשה באופן פשוט ושקוף.

## רק המיטב

Arch חותרת להשתמש בגירסאות היציבות והעדכניות ביותר של התוכנה הזמינה עבורה. אנחנו תומכים כיום במערכת בסיסית שלמה, ולצידה אוסף של חבילות 'אקסטרה' שהוכנו על ידי משתמשי ומפתחי Arch.

## הפשטות היא הסוד

תוך חתירה לשמירה על משקל קל, ויתרתי על החלקים המיותרים של מערכת הלינוקס, כמו למשל /usr/doc וקבצי info. מניסיוני, קבצים אלו כמעט ואינם בשימוש והמידע כולו זמין ממילא מהרשת במקרה הצורך.

## כלים מודרניים

Arch חותרת להשתמש בתכונות החדישות ביותר שזמינות למשתמשי הלינוקס, כמו תמיכה ב-Ext3/ResiserFS ו-udev.

## קריאה נוספת

בדף הבית של Arch בכתובת: [https://www.archlinux.org/](https://www.archlinux.org/) תמצאו קישורים לפורומים, תיעוד רשמי וכל מה שקשור ב-Arch. תוכלו גם לעיין במאמר [The Arch Way](/index.php/The_Arch_Way "The Arch Way") כדי ללמוד עוד.