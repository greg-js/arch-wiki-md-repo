חמשת העקרונות הבאים מרכיבים את מה שנהוג לכנות בשם "הדרך של ארץ'", או "הפילוסופיה של ארץ'".
ניתן לסכם בקצרה בראשי התבות "KISS", כלומר: "Keep It Simple, Stupid" [השאר/י את זה פשוט, טיפש!].

## Contents

*   [1 פשטות](#.D7.A4.D7.A9.D7.98.D7.95.D7.AA)
*   [2 נכונות קוד במקום נוחות](#.D7.A0.D7.9B.D7.95.D7.A0.D7.95.D7.AA_.D7.A7.D7.95.D7.93_.D7.91.D7.9E.D7.A7.D7.95.D7.9D_.D7.A0.D7.95.D7.97.D7.95.D7.AA)
*   [3 התרכזות במשתמש](#.D7.94.D7.AA.D7.A8.D7.9B.D7.96.D7.95.D7.AA_.D7.91.D7.9E.D7.A9.D7.AA.D7.9E.D7.A9)
*   [4 פתיחות](#.D7.A4.D7.AA.D7.99.D7.97.D7.95.D7.AA)
*   [5 חופש](#.D7.97.D7.95.D7.A4.D7.A9)

## פשטות

"*פשטות היא התחכום האולטימטיבי*".
-- לאונרדו דה וינצ'י.

פשטות היא בהחלט המטרה המרכזית בפיתוח של ארץ'. הפצות גנו/לינוקס רבות מגדירות את עצמן כ- "פשוטות". אבל, למושג "פשוטות" יש הגדרות רבות.

בארץ' לינוקס "פשטות" מוגדרת כ:
מערכת ללא תוספות בלתי נחוצות, ללא התאמות, או סיבוכים, כדי לתת מערכת קלת משקל במבנה בסיסי דמוי יוניקס, המאפשרת לכל משתמש לעצב את המערכת לפי צרכיו.

בקיצור: גישה מינימליסטית ואלגנטית.

**מבנה קל משקל בבסיסו עם סטנדרטים גבוהים של תכנות נוטים לדרוש משאבי מערכת.**
המערכת הבסיסית היא ללא ה- "בלגן" שעלול לעמעם חלקים חשובים במערכת, או להפוך את הגישה אליהם קשה או מסורבלת.
יש לה סט של קבצי קונפיגורציה יעילים, ברורים ומוערים בקצרה, שמסודרים מראש כדי להקל על הגישה והעריכה, ללא כלי קונפיגורציה גרפיים מסורבלים שמסתירים אפשרויות מהמשתמש/ת. לכן מערכת ארץ' לינוקס באה מראש מוכנה לקינפוג עד הפרט האחרון.

**מורכבות בלי להסתבך.**
ארץ' לינוקס שומרת על המורכבויות הגלומות במערכות גנו/לינוקס תוך תמירה על ארגון טוב ושקיפות שלהן.

מפתחי ומשתמשי ארץ' לינוקס מאמינים שנסיון להסתיר את המורכבויות של המערכת יוצר למעשה מערכת מסובכת עוד יותר - דבר שמביא לרתיעה מהמערכת.

## נכונות קוד במקום נוחות

מערכת ארץ' לינוקס מקדמת את הקוד הנקי, הנכון והפשוט על פני עיצוב אלגנטי, טלאים לא נחוצים, אוטומציה, מראה נוצץ, או ידידותיות למשתמש החדש (ניובי, Newbie).
לכן ההעדפה לקחת כמה שפחות טלאים (פאצ'ים) של תוכנות, רק את המינימום ההכרחי; האידאל הוא בכלל בלי טלאים. אימפלמנטציה פשוטה תמיד תגבר על ממשק משתמש פשוט.

פשטות באימפלמנטציה, קוד אלגנטי ומינימליזם תמיד ישארו בעדיפות ראשונה השולטת בפיתוח של ארץ'.

מושגים, עיצובים ומאפיינים נוצרים ומיושמים בהתאם לעקרונות "הדרך של ארץ'", במקום לתת אמון בהשפעות חצוניות.
אנשי צוות הפיתוח נחוש מחויבותו ומסירותו לפילוסופיית "הדרך של ארץ'". אם אתם שותפים לחזון שלהם אתם יותר ממוזמנים להשתמש בארץ'.

## התרכזות במשתמש

בעוד שהפצות גנו/לינוקס רבות מנסות להיות "ידידותיות למשתמש", ארץ' לינוקס תמיד הייתה ותמיד תהיה מרוכזת במשתמש.

ארץ' לינוקס מיועדת ומתאימה למשתמשי גנן/לינוקס מנוסים, בכך שהיא נותנת להם שליטה מלאה ואחריות על המערכת.

משתמשי ארץ' לינוקס מנהלים את כל המערכת בעצמם. המערכת עצמה תציע עזרה מעטה בלבד, חוץ מסט של כלי תחזוקה שעוצבו באופן מושלם להסתמך על הפקודות שנותן המשתמש למערכת. מפתחי ארץ' לא מבזבזים אנגיה בפיתוח כל מערכת עם ממשק גרפי (GUI); ארץ' מתבססת על עיצוב הגיוני ודוקומנטציה מעולה.

העיצוב המרוכז במשתמש נוקט בגישת "עשה זאת בעצמך" להפצת ארץ'. במקום לבקש עזרה ומאפיינים חדשים ליישום על ידי מפתחים, משתמשי ארץ' נוטים לפתור בעיות בעצמם ולחלוק את התוצאות עם הקהילה ועם צוות הפיתוח - פילוסופיית "קודם עשה, רק אחר כך שאל". זה במיוחד נכון לחבילות שנתרמו על ידי משתמשים שנמצאות במאגר ה- "Arch User Repository" -- המאגר הרשמי של ארץ' לינוקס לחבילות תוכנה המתוחזקות על ידי הקהילה.

## פתיחות

פתיחות הולכת יד ביד עם פשטות, והיא גם אחד מהעקרונות המנחים את מפתחי ארץ' לינוקס.
ארץ' לינוקס משתמשת בכלים פשוטים, שנבחרים או נבנים תוך מחשבה על פתיחות מההתחלה ועד הסוף.

פתיחות מסירה את כל המחסומים והתווכים בין המשתמש והמערכת, ונותנת יותר שליטה יחד עם הפשטה של תחזוקת המערכת.
הטבע הפתוח של ארץ' לינוקס מביא לעקומת למידה יחסית תלולה, אבל משתמשים מנוסים של ארץ' לינוקס נוטים למצוא מערכות אחרות סגורות יותר כהרבה פחות נוחות לשליטה.
עקרון הפתיחות תקף גם לגבי הקהילה. משתמשי ארץ' לינוקס ידועים בפתיחותם הרבה לתת עזרה ועצה, כמו גם תרומת חבילות תוכנה למאגר ה- Arch User Repository המתוחזק על ידי התהילה.

## חופש

עקרון מנחה נוסף בפיתוח של ארץ' לינוקס הוא חופש. המשתמשים - לא רק שהם מורשים לקחת החלטות על קינפוג המערכת, אלא הם המחליטים מה המערכת שלהם תהיה.
על ידי שמירה על המערכת פשוטה, ארץ' לינוקס נותנת את החופש לעשות כל בחירה בקשר למערכת.

מערכת ארץ' לינוקס שזה עתה הותקנה מכילה רק את אכיבי הבסיס בלי קונפיגורציה אוטומטית. המשתמשים יכולים לקנפג את המערכת כרצונם ממעטפת שורת הפקודה (ה- shell). מתחילת תהליך ההתקנה, כל מרכיב במערכת הוא 100% שקוף וזמין בגישה קלה לשם החלפה או החלפה במרכיב אלטרנטיבי.
המספר הגדול של חבילות תוכנה וסקריפטים במאגרים השונים של ארץ' לינוקס תומך גם כן בחופש הבחירה, ומציע תוכנה בקוד חופשי פתוח לאלו המעדיפים זאת, וכמו כן תוכנה קניינית עבור אלו המעדיפים פונקציונליות על פני אידאולוגיה.
המשתמש - הוא זה שבוחר.

כפי שג'ד וינט (Judd Vinet), מייסד פרוייקט ארץ' לינוקס אמר: "[ארץ' לינוקס] היא מה ש*אתה* עושה ממנה".

ראו גם: "דרך ה-ארץ' 2.0"