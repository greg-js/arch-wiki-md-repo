## Contents

*   [1 Wstęp](#Wst.C4.99p)
*   [2 Prostota](#Prostota)
*   [3 Poprawność kodu](#Poprawno.C5.9B.C4.87_kodu)
*   [4 Użytkowanie](#U.C5.BCytkowanie)
*   [5 Otwartość](#Otwarto.C5.9B.C4.87)
*   [6 Wolność](#Wolno.C5.9B.C4.87)
*   [7 Zobacz również](#Zobacz_r.C3.B3wnie.C5.BC)

## Wstęp

Poniższe pięć podstawowych zasad obejmuje to, co jest powszechnie określane jako Arch Way, bądź filozofią Arch Linuksa dopełnianą przez zasadę KISS (ang. Keep It Simple, Stupid).

## Prostota

Prostota jest absolutnie głównym celem rozwoju Archa. Wiele dystrybucji GNU/Linux określają się jako "proste", jednakże w Archu to pojęcie oznacza coś innego. Definicja prostoty w świecie Archa oznacza brak zbędnych dodatków, modyfikacji lub innych komplikacji, zachowanie swej uniksopodobnej struktury, co zapewni użytkownikowi dostosowanie systemu do własnych potrzeb.

W Archu nie było, nie ma i nie będzie automatycznych konfiguratorów. Deweloperzy dopuszczają użytkowanie i załączanie GUI tylko wtedy, gdy nie łamie ono wyżej wymienionych zasad. Poleganie bowiem na graficznych interfejsach użytkownika do zbudowania/administrowania systemem prowadzi na dłuższą metę do skrzywdzenia użytkownika. W pewnym momencie będzie on przecież potrzebować funkcjonalności, którą GUI przed nim ukrywa.

Jeśli próbujesz ukryć złożoność systemu, otrzymasz jeszcze bardziej złożony system. Zamiast tego, spróbuj uczynić system przejrzystym i logicznym od samego środka.

## Poprawność kodu

Arch Linuksa charakteryzuje czysty, prosty kod, bez zbędnych poprawek, automatyzacji, upiększeń lub narzędzi z przeznaczeniem dla początkujących. Poprawki oprogramowania są zatem ograniczone do absolutnego minimum. Kolejnym atutem Archa jest prosty interfejs użytkownika.

## Użytkowanie

Choć wiele dystrybucji GNU/Linuksa próbuje być bardziej przyjaznymi dla użytkownika, Arch Linux zawsze był i pozostanie skierowany na jego potrzeby zapewniając pełną kontrolę nad systemem i czyniąc użytkownika w pełni odpowiedzialnym za system. Nauczenie się czegoś jest ważniejsze, niż osiągnięcie celu bez prawie żadnych własnych wysiłków. W skrócie przekaz brzmi "System jest dokładnie tym, co sobie zbudujesz".

## Otwartość

Otwartość idzie w parze z prostotą, a jednocześnie jest jedną z najważniejszych zasad w rozwoju Arch Linuksa.

Zasada otwartości obejmuje zawsze gotową pomóc lub wesprzeć radą społeczność Archa.

Ponadto otwartość oznacza, iż Ty sam możesz przyczynić się do rozwoju Arch Linuksa. Najlepszą rzeczą, jeśli chodzi o wspieranie rozwoju dystrybucji jest fakt, że nie potrzebujesz niczyjej zgody, aby włączyć się w ten proces. Nikt nie może fizycznie powstrzymać Cię od stworzenia czegoś, co uznajesz za użyteczne, nawet jeśli nie zbawia to tysiąca innych ludzi. Umieść swoje dzieło na forum "Community Contributions" - jeśli użytkownikom się spodoba, otrzymasz wsparcie. Jeśli nie, to nadal nic straconego. Poświęciłeś 20 minut na stworzenie tego i przy okazji zawsze czegoś się nauczyłeś. To również jest istotne.

## Wolność

Ostatnią zasadą przewodnią Arch Linuksa jest wolność oznaczająca, iż wszystkie decyzje dotyczące konfiguracji systemu podejmuje sam użytkownik. Poprzez utrzymanie prostego systemu, Arch Linux zapewnia swobodę dokonywania wyboru. Świeżo zainstalowany Arch Linux zawiera tylko podstawowy system bazowy, po czym dalsza konfiguracja systemu zależy już od samego użytkownika. Judd Vinet, założyciel projektu Arch Linux, powiedział "Arch Linux jest tym, czym chcesz, żeby był".

## Zobacz również

*   [The Arch Way v2.0](/index.php/The_Arch_Way_v2.0 "The Arch Way v2.0")