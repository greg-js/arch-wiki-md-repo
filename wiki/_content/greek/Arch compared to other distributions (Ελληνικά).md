Αυτή η σελίδα συνοψίζει μερικές από τις διαφορές μεταξύ του Arch και άλλων GNU/Linux διανομών/UNIX-like λειτουργικά συστήματα. Παρακαλώ σημειώστε ότι ο καλύτερος τρόπος για να συγκρίνετε το Arch με άλλες διανομές είναι να το εγκαταστήσετε και να το δείτε μόνοι σας. Το Arch έχει μια φανταστική κοινότητα χρηστών η οποία πάντα διατίθεται να βοηθήσει νέους χρήστες. Οι παρακάτω περιλήψεις έχουν μόνο σκοπό την επαρκή πληροφόρηση για να αποφασίσετε αν το Arch είναι πράγματι για εσάς.

## Contents

*   [1 Βασισμένη σε πηγαίο κώδικα](#.CE.92.CE.B1.CF.83.CE.B9.CF.83.CE.BC.CE.AD.CE.BD.CE.B7_.CF.83.CE.B5_.CF.80.CE.B7.CE.B3.CE.B1.CE.AF.CE.BF_.CE.BA.CF.8E.CE.B4.CE.B9.CE.BA.CE.B1)
    *   [1.1 Gentoo](#Gentoo)
    *   [1.2 Sorcerer/Lunar-Linux/Sourcemage](#Sorcerer.2FLunar-Linux.2FSourcemage)
    *   [1.3 Rock](#Rock)
*   [2 Μινιμαλιστικές](#.CE.9C.CE.B9.CE.BD.CE.B9.CE.BC.CE.B1.CE.BB.CE.B9.CF.83.CF.84.CE.B9.CE.BA.CE.AD.CF.82)
    *   [2.1 LFS](#LFS)
    *   [2.2 CRUX](#CRUX)
    *   [2.3 Slackware](#Slackware)
*   [3 Διανομές φιλικές προς τον χρήστη](#.CE.94.CE.B9.CE.B1.CE.BD.CE.BF.CE.BC.CE.AD.CF.82_.CF.86.CE.B9.CE.BB.CE.B9.CE.BA.CE.AD.CF.82_.CF.80.CF.81.CE.BF.CF.82_.CF.84.CE.BF.CE.BD_.CF.87.CF.81.CE.AE.CF.83.CF.84.CE.B7)
    *   [3.1 Ubuntu](#Ubuntu)
    *   [3.2 Zenwalk](#Zenwalk)
    *   [3.3 Fedora](#Fedora)
    *   [3.4 Mandriva](#Mandriva)
    *   [3.5 SUSE](#SUSE)
    *   [3.6 PCLinuxOS](#PCLinuxOS)
*   [4 Γενικά](#.CE.93.CE.B5.CE.BD.CE.B9.CE.BA.CE.AC)
    *   [4.1 Debian GNU/Linux](#Debian_GNU.2FLinux)
    *   [4.2 Frugalware](#Frugalware)
    *   [4.3 Gobolinux](#Gobolinux)
    *   [4.4 Minix 3](#Minix_3)
*   [5 Τα *BSDs](#.CE.A4.CE.B1_.2ABSDs)
    *   [5.1 FreeBSD](#FreeBSD)
    *   [5.2 NetBSD](#NetBSD)
    *   [5.3 OpenBSD](#OpenBSD)

## Βασισμένη σε πηγαίο κώδικα

Οι διανομές που βασίζονται σε πηγαίο κώδικα είναι σχετικά "φορητές", δίνοντας το πλεονέκτημα του ελέγχου και της συγκέντρωσης ολόκληρου του λειτουργικού συστήματος και των πακέτων για συγκεκριμένη αρχιτεκτονική και χρήση συστήματος, με μειονέκτημα την χρονοβόρα φύση της μετάφρασης πηγαίου κώδικα. Το βασικό Arch και όλα τα πακέτα του είναι βελτιστοποιημένα για τις i686 και x86_64 αρχιτεκτονικές, προσφέροντας δυνητικά αύξηση της απόδοσης σε i386/i486/i586 δυαδικές (binary) διανομές με το επιπλέον πλεονέκτημα της εύκολης και γρήγορης εγκατάστασης.

### Gentoo

Επειδή η εγκατάσταση του Arch είναι δυαδική, είναι λιγότερο χρονοβόρα από την εγκατάσταση του Gentoo, η οποία είναι βασισμένη σε σύνταξη κώδικα. Και το Arch και το Gentoo επιτρέπουν εγκατάσταση δυαδικών πακέτων, παρόλα αυτά, το βασικό σύστημα του Gentoo είναι βασισμένο σε μετάφραση πηγαίου κώδικα ενώ το Arch είναι εκ φύσεως δυαδικό. Και τα δύο είναι ρέουσας διανομής συστήματα. Τα PKGBUILDs του Arch είναι κατά γενική ομολογία πιο εύκολα και πιο βολικα στη δημιουργία σε σύγκριση με τα ebuilds του Gentoo. Το Gentoo προσφέρει υποστήριξη για τις αρχιτεκτονικές x86, ppc, sparc, alpha, amd64, mips, hppa, και itanium, ενώ το Arch προσφέρει υποστήριξη για i686 και x86_64 μόνο (Ωστόσο μια i586 βασισμένη σε χρήστες διανομή/υποπροϊόν βρίσκεται υπό σκέψη ανάπτυξης). Δεν υπάρχει αρχειοθετημένη απόδειξη ότι το Gentoo είναι πιο γρήγορο από το Arch, ή το αντίθετο. Η προσέγγιση του σχεδιασμού του Arch είναι περισσότερο βασισμένη στην απλότητα και το μινιμαλισμό, ενώ το Gentoo βασίζεται περισσότερο στην ικανότητα του χρήστη να κάνει ολοκληρωτικό έλεγχο της μετάφρασης του πηγαίου κώδικα. Και οι δύο διανομές επιτρέπουν μεγάλο βαθμό παραμετροποίησης, συνεπώς, οι χρήστες του Gentoo θα νιώσουν μεγάλη οικειότητα με τις πτυχές του Arch.

### Sorcerer/Lunar-Linux/Sourcemage

Sorcerer/Lunar-Linux/Sourcemage (SLS) είναι όλες διανομές βασισμένες σε πηγαίο κώδικα, σαν το Gentoo, αλλά εχουν άμεση σχέση μεταξύ τους. Οι SLS διανομές χρησιμοποιούν ένα μάλλον απλό σετ από αρχεία-οδηγούς για να δημιουργήσουν λεπτομερείς περιγραφές πακέτων, αλλά και ένα ενιαίο αρχείο ρύθμισης για να ρυθμίζουν την διαδικασία της σύνταξης, αρκετά ομοιόμορφα, σαν το σύστημα ABS του Arch. Τα SLS εργαλεία κάνουν πλήρη έλεγχο εξαρτήσεων (συμπεριλαμβανομένης της διακίνησης προαιρετικών δυνατοτήτων) και παρακολούθηση πακέτων (και απεγκατάστασης/αναβάθμισης). Δεν υπάρχουν δυαδικά πακέτα για οποιαδήποτε διανομή SLS, παρόλα αυτά μπορούν να επανέλθουν σε προηγούμενα εγκατεστημένα πακέτα εύκολα.

Μία εγκατάσταση περιλαμβάνει ένα βασικό σύστημα (σαν του Arch: i686-βελτιωμένη, CLI και ncurses μενού, μόνο βασικά εργαλεία) και στη συνέχεια επανασυντάσει το βασικό σύστημα (προαιρετικά). Προφανώς δεν υπάρχει ένα δεδομένο WM/DE/DM (περιβάλλον εργασίας), και δεν πραγματοποιείται εγκατάσταση του X server κατά την διάρκεια της βασικής εγκατάστασης. Παρέχεται όμως μία εύκολη μέθοδος εγκατάστασης εναλλακτικών X server (X.Org 6.8 ή 7, XFree86).

### Rock

*Από την εισαγωγή* [http://www.rocklinux.org/wiki/About](http://www.rocklinux.org/wiki/About)

Το Rock Linux είναι ένα ευέλικτο πακέτο δημιουργίας διανομών Linux δηλαδή είναι μια εργαλειοθήκη/πλαίσιο για να φτιάχνετε τις δικές διανομές Linux. Δείτε επίσης την ανακοίνωση του σκοπού μας. Αν δεν επιθυμείτε να χτίσετε την δικιά σας διανομή αλλά απλά ενδιαφέρεστε για μία γενικής χρήσης διανομή Linux, θα σας ενδιαφέρει να ρίξετε μια ματιά στο Crystal Rock. [http://www.rocklinux.org/wiki/Crystal_ROCK](http://www.rocklinux.org/wiki/Crystal_ROCK)

Μία διανομή η οποία βασίζεται στο να είναι ένα πακέτο δημιουργίας. Σε σύγκριση με το Arch : ξανά τα ίδια θέματα με τις πηγαίου κώδικα διανομές με τον χρόνο σύνταξης, κτλ. Δείχνει να λειτουργεί σε αρκετούς επεξεργαστές με αρχιτεκτονική SPARC, ARM, κτλ.

## Μινιμαλιστικές

Οι μινιμαλιστικές διανομές είναι αρκετά όμοιες με το Arch, καθώς παρουσιάζουν αρκετά κοινά σημεία.

### LFS

Το LFS ή αλλιώς Linux from scratch, είναι απλά αυτό: το ελάχιστο σετ βασικών πακέτων για ένα λειτουργικό GNU/Linux σύστημα, με χειροκίνητη μετάφραση κώδικα και ρύθμιση από το μηδέν. Το LFS είναι τόσο παρθένο όσο γίνεται, και προσφέρει μία εξαιρετική και εκπαιδευτική διαδικασία για το χτίσιμο του βασικού συστήματος. Το Arch προσφέρει τα ίδια ακριβώς πακέτα, συν το systemd ρυθμιστικό, μερικά επιπλέον εργαλεία και τον πανίσχυρο διαχειριστή πακέτων τον pacman ως βασικό σύστημα, ήδη γραμμένο για αρχιτεκτονική i686/x86_64\. Το LFS δεν παρέχει αποθήκες πακέτων μέσω διαδικτύου: οι πηγές αποκτούνται χειροκίνητα, μεταφράζονται και εγκαθίστανται με την εντολή **make**. (Διάφορες χειροκίνητες μεθόδοι διαχείρισης πακέτων υπάρχουν, και αναφέρονται στα LFS Hints) Ταυτόχρονα με ένα ελάχιστο βασικό σύστημα Arch, η ομάδα ανάπτυξης και η κοινότητα του Arch παρέχουν και διατηρούν αρκετές χιλιάδες δυαδικών πακέτωνν των οποίων η εγκατάσταση γίνεται μέσω του pacman, όπως επίσης και αρχεία μετάφρασης (build scripts) PKGBUILDs για χρήση με το ABS-το Arch (Source) Build System (Σύστημα μετάφρασης (κώδικα) του Arch). Το Arch επίσης παρέχει και το εργαλείο makepkg να μεταφράζετε και να παραμετροποιείτε εύκολα .pkg.tar.xz πακέτα, έτοιμα για εγκατάσταση με την βοήθεια του pacman. Ο Judd Vinet έχτισε το Arch από την αρχή, και ύστερα έγραψε τον pacman σε C γλώσσα. Το Arch μερικές φορές, συνεπώς, χιουμοριστικά περιγράφεται απλά ως "Linux, με έναν ωραίο διαχειριστή πακέτων."

### CRUX

Ο ιδρυτής του Arch Linux, Judd Vinet, χρησιμοποιούσε το CRUX πριν δημιουργήσει το Arch. Εμπνευσμένος από ιδέες του CRUX, έχτισε αρχικά το Arch και στη συνέχεια τον pacman, σε κώδικα C. Οι δύο διανομές μοιράζονται τις ίδιες αρχές - οδηγούς: για παράδειγμα και οι δύο είναι βελτιστοποιημένες για την ίδια αρχιτεκτονική, μινιμαλιστικές και K.I.S.S. (ΚΤΑΑ). Και οι δύο έχουν "ports-like" σύστημα και, (παρόμοια με τα *BSDs) παρέχουν και οι δύο το ελάχιστο δυνατόν περιβάλλον για να χτίσετε το σύστημα. Το Arch προσφέρει τον pacman, ο οποίος είναι υπεύθυνος για την διαχείριση δυαδικών πακέτων συστήματος και ενώ ταυτόχρονα δουλεύει με το ABS, το ports-like σύστημα του Arch. Το CRUX χρησιμοποιεί ένα σύστημα που ονομάζεται prt-get, το οποίο σε συνδυασμό με το δικό του σύστημα πλατφορμών, αναλαμβάνει την ανάλυση των εξαρτήσεων, αλλά συντάσσει όλα τα πακέτα από την αρχή - πηγή, (αν και η βασική εγκατάσταση του CRUX είναι i686 δυαδική). Το Arch υποστηρίζει επισήμως τις αρχιτεκτονικές x86-64 και i686, ενώ το CRUX μόνο i686.

### Slackware

Το πολύ καλό Slackware και το Arch είναι αρκετά όμοια στο ότι είναι απλές διανομές εστιασμένες στην κομψότητα και τον μινιμαλισμό. Το Slackware είναι διάσημο για την έλλειψη της "μάρκας" και της αποκλειστικής χρήσης των πακέτων vanilla, μετά τον kernel. Το Arch τυπικά εφαρμόζει διορθώσεις μόνο για να αποφύγει την σοβαρή θραύση και να διατηρήσει τη λειτουργικότητα όταν κρίνεται αναγκαίο. Το Slackware χρησιμοποιεί σενάρια εργασιών σε στυλ BSD, το Arch χρησιμοποιεί το systemd. Το Arch παρέχει ένα σύστημα διαχείρισης πακέτων συστήματος με τον pacman το οποίο, σε αντίθεση με τα βασικά εργαλεία του Slackware, προσφέρουν αυτόματη ανάλυση εξαρτήσεων και επιτρέπει εύκολες αναβαθμίσεις συστήματος. Οι χρήστες του Slackware βασικά, προτιμούν την δικιά τους μέθοδο της χειροκίνητης ανάλυσης εξαρτήσεων επικαλούμενοι το επίπεδο ελέγχου που τους προσφέρει το σύστημα. Το Arch είναι σύστημα ρέουσας διανομής. Το Slackware φαίνεται να είναι πιο συντηρητικό στον κύκλο των εκδόσεων του, προτιμώντας δοκιμασμένα, σταθερά πακέτα. Το Arch είναι περισσότερο "στην άκρη του ξυραφιού (bleeding edge)" σε αυτόν τον τομέα. Το Arch είναι i686 και x86_64 ενώ το Slackware μπορεί να τρέξει και σε i486 συστήματα. Και τα δύο έχουν ports-like σύστημα συν τους συνηθισμένους διαχειριστές πακέτων τους το (ανεπίσημο) σύστημα του Slackware έχει αρκετές ομοιότητες με το σύστημα αυτόματης μετάφρασης πηγαίου κώδικα (ABS) του Arch, με το δεύτερο να είναι λίγο πιο αυτοματοποιημένο. Οι χρήστες του Slackware θα νιώσουν πολύ άνετα με τις πτυχές του Arch.

## Διανομές φιλικές προς τον χρήστη

Αποκαλούμενες μερικές φορές ως διανομές "αρχαρίου" οι διανομές με γραφικό περιβάλλον έχουν αρκετές ομοιότητες μεταξύ τους, ενώ το Arch διαφέρει πολύ από αυτές. Το Arch είναι βασισμένο σε εισαγωγή κειμένου και σε περιβάλλον γραμμής εντολών. Το Arch είναι καλύτερη επιλογή αν θέλετε να μάθετε για το GNU/Linux ξεκινώντας από ένα ελάχιστο βασικό σύστημα. Οι διανομές γραφικού περιβάλλοντος τείνουν να συμπεριλαμβάνουν εγκαταστάσεις με γραφικο περιβάλλον (GUI) (σαν τον Anaconda της Fedora) και εργαλεία συστήματος με GUI (σαν το YaST του SuSE). Συγκεκριμένες διαφορές ανάμεσα στις διανομές περιγράφονται παρακάτω.

### Ubuntu

Το Ubuntu είναι μια ευρέως γνωστή διανομή βασισμένη στο Debian, η οποία χορηγείται από την Canonical Ltd., ενώ το Arch είναι ένα ανεξάρτητα, από το μηδέν ανεπτυγμένο σύστημα. Το Arch έχει πιο απλή θεμελίωση σε σύγκριση με το Ubuntu. Αν σας αρέσει να μεταφράζετε τους δικούς kernels, να δοκιμάζετε bleeding-edge μόνο CVS projects, ή να χτίζετε κάποιο πρόγραμμα μία στο τόσο, το Arch σας ταιριάζει καλύτερα. Αν σας αρέσει απλά να στήνετε γρήγορα και να μην ασχολείστε πολύ με το σύστημα, το Ubuntu σας ταιριάζει καλύτερα. Το Arch παρουσιάζεται με πιο μινιμαλιστικό σχεδιασμό από την εγκατάσταση και μετά, εξαρτημένο από τον χρήστη στην προσαρμογή στις ανάγκες του. Γενικά, σε προγραμματιστές και "πειραχτήρια", θα αρέσει το Arch πιθανότατα περισσότερο από το Ubuntu, παρόλο που αρκετοί χρήστες του Arch ισχυρίζονται ότι ξεκίνησαν με το Ubuntu και στο τέλος κατέληξαν στο Arch.

### Zenwalk

To Zenwalk είναι παράγωγο του Slackware και είναι άνετο και μοντέρνο. Μία τεράστια διαφορά είναι ότι το Zenwalk εγκαθιστά τα πακέτα τα οποία οι προγραμματιστές εχουν επιλέξει για αυτό. Αυτό εξοικονομεί χρόνο αν σας αρέσουν οι επιλογές τους αλλά, την ίδια στιγμή, είναι ένα μειονέκτημα αν θέλετε να χρησιμοποιήσετε κάτι άλλο.

### Fedora

Η Fedora είναι υποπροϊόν της διανομής Red Hat και ήταν πάντα μία από τις δημοφιλέστερες διανομές μέχρι και σήμερα. Έτσι λοιπόν, υπάρχει μία τεράστια κοινότητα και πολλά προ-μεταφρασμένα πακέτα και υποστήριξη διαθέσιμη. Η Fedora είναι βασισμένη στο RPM. Το Arch χρησιμοποιεί τον pacman για να διαχειριστεί τα .tar.xz (ή τα παλιότερα .tar.gz) πακέτα. Η Fedora όπως είναι γνωστό δεν επιχειρεί να υποστηρίξει τα αρχεία πολυμέσων τύπου MP3 λόγω αντιληπτών θεμάτων δικαιωμάτων ευρεσιτεχνίας. Το Arch είναι πιο επιεικές απέναντι στους τύπους αρχείων MP3 και άλλων πολυμέσων. Το Fedora χρησιμοποιεί εγκατάσταση με γραφικό περιβάλλον από το εργοστασιακό της. Το Arch δεν προσφέρει κάτι τέτοιο, αλλά αντιθέτως, χρησιμοποιεί εγκατάσταση βασισμένη σε σενάριο-οδηγό. Η Fedora είναι περισσότερο βασισμένη στο GUI της. Το Arch εξαρτάται περισσότερο στο χρήστη για χειροκίνητη ρύθμιση. Η Fedora έχει προγραμματισμένο κύκλο νέων εκδόσεων. Το Arch είναι ρέουσα διανομή. Η προσέγγιση του σχεδιασμού του Arch προορίζεται περισσότερο στην κομψότητα και μινιμαλισμό παρά τους αυτοματισμούς/αυτόματες ρυθμίσης του συστήματος. Η Fedora όμως καινοτομεί και πρόσφατα έχει κερδίσει την αναγνώριση της κοινότητας αρκετά για την εισαγωγή του SELinux και των GCJ μεταφρασμένων πακέτων ώστε να αφαιρεθεί η ανάγκη για το JRE της Java. Μέχρι την έκδοση 8, η Fedora δεν υποστήριζε τα συστήματα αρχείων ούτε του JFS, ούτε του ReiserFS εκτός αν βιαίως ενεργοποιούνταν ρυθμίζοντας κατάλληλα τον kernel. Με την Fedora 9 υποστηρίζονται κατευθείαν "του κουτιού".

### Mandriva

Η Mandriva Linux (γνωστή από παλιά ως Mandrake) δημιουργήθηκε το 1998 με σκοπό την δημιουργία ενός GNU/Linux λειτουργικού όπου θα ήταν εύκολο στην χρήση για τους πάντες. Βασίζεται στο RPM και χρησιμοποιεί τον διαχειριστή πακέτων urpmi. Ξανά, το Arch έχει μία πιο απλή προσέγγιση, εξαρτημένο σε πιο χειροκίνητη ρύθμιση και έχει ως στόχο τους λίγο πιο προχωρημένους και ειδήμονες χρήστες.

### SUSE

Το SUSE είναι επικεντρωμένο γύρω στο καλά θεωρημένο του εργαλείο ρυθμίσεων το YaST, το οποίο είναι η μοναδική "στάση" για τις ρύθμισεις των αναγκών των χρηστών. Το Arch δεν προσφέρει τέτοιο κέντρο εργαλείων καθώς πάει κόντρα στην φιλοσοφία του [TheArchWay](/index.php/The_Arch_Way_(%CE%95%CE%BB%CE%BB%CE%B7%CE%BD%CE%B9%CE%BA%CE%AC) "The Arch Way (Ελληνικά)"). Το SUSE, λοιπόν, αναγνωρίζεται ευρέως ως περισσότερο κατάλληλο για λιγότερο έμπειρους χρήστες, ή αυτούς που αναζητούν ένα περισσότερο καθοδηγούμενο γραφικό περιβάλλον, αυτοματισμό ρυθμίσεων και αναμενόμενη λειτουργικότητα "του κουτιού".

### PCLinuxOS

Το PCLinuxOS είναι μία διάσημη διανομή βασισμένη στη Mandriva η οποία παρέχει ένα ολοκληρωμένο περιβάλλον εργασίας, σχεδιασμένο για την φιλικότητα προς τον χρήστη, η οποία αυτό-περιγράφεται ως απλή, μολονότι η έννοια της ως απλή είναι αρκετά διαφορετική με τον ορισμό του Arch. Το Arch είναι σχεδιασμένο ως ένα απλό, βασικό σύστημα χρήζει παραμετροποίησης από την βάση του και στοχεύει τους πιο προχωρημένους χρήστες. Το PCLOS χρησιμοποιεί τον διαχειριστή πακέτων apt για να "ξετιλύγει" τα RPM πακέτα. Το Arch χρησιμοποιεί το δικό του ανεξαρτήτως ανεπτυγμένο διαχειριστή πακέτων με .pkg.tar.xz πακέτα. To PCLOS είναι πολύ εξαρτημένο στο γραφικό περιβάλλον του, παρέχει εργαλεία με GUI για την ρύθμιση του υλικού και το σύστημα διαχείρισης πακέτων Synaptic, και ισχυρίζεται ότι εξαρτάται ελάχιστα ή καθόλου από το κέλυφος του λειτουργικού. Το Arch είναι προσανατολισμένο σε χρήση γραμμής εντολών και σχεδιασμένο για πιο απλές προσεγγίσεις για την ρύθμιση του συστήματος, διαχείριση και συντήρηση. Το PCLOS απαιτεί 256MB RAM ως μέρος των ελάχιστων απαιτήσεων του συστήματος. Σαν πιο ελαφρύ, το Arch μπορεί να τρέξει σε συστήματα με πολύ λιγότερη μνήμη, απαιτώντας μόνο 64 MB of RAM για μία βασική εγκατάσταση για i686, και τρέχει άψογα στα πιο μοντέρνα συστήματα.

## Γενικά

Αυτές οι διανομές ικανοποιούν διάφορους σκοπούς.

### Debian GNU/Linux

Το Debian είναι πολύ μεγαλύτερο project, έχει μεγαλύτερη κοινότητα και έχει παρακλάδια με σταθερά, υπό δοκιμή και ασταθή χαρακτηριστικά, προσφέροντας παραπάνω από 30.000 δυαδικά πακέτα. Το Arch δεν διαχωρίζει τα πακέτα του σε -common και -dev όπως κάνει το Debian, συνεπώς, οι αποθήκες του Arch φαίνονται πολύ μικρότερες. Το Arch είναι πιο επιεικές όσον αφορά στα "non-free" πακέτα όπως έχουν οριστεί από το GNU. Η προσέγγιση σχεδιασμού του Debian επικεντρώνεται περισσότερο στη σταθερότητα και την αυστηρή δοκιμή. Το Arch επικεντρώνεται περισσότερο στη φιλοσοφία της απλότητας, παρέχοντας "bleeding edge" λογισμικό. Τα πακέτα του Arch είναι πιο πρόσφατα από τα πακέτα του Debian Stable και Testing, ενώ είναι περίπου το ίδιο με το Debian Unstable. Και τα δύο έχουν εξαιρετικά συστήματα διαχείρισης πακέτων. Το Arch είναι ρέουσα διανομή, ενώ το Debian Stable εκδίδεται με "παγωμένα" πακέτα. Το Debian είναι διαθέσιμο για περισσότερες αρχιτεκτονικές, συμπεριλαμβανομένων των alpha, arm, hppa, i386, ia64, m68k, mips, mipsel, powerpc, s390, και sparc, ενώ το Arch προσφέρει i686 και x86_64 μόνο. Το Arch προσφέρει περισσότερο εξυπηρετική υποστήριξη για να χτίζετε τα δικά σας πακέτα και το σύστημα πλατφόρμας. Το Debian δεν προσφέρει σύστημα πλατφόρμας, στηριζόμενο αντιθέτως στις μεγάλες αποθήκες λογισμικού του. Η εγκατάσταση του Arch είναι σχεδιασμένη για μία ελάχιστη βάση, η οποία διαφανώς εκτίθεται κατά την διάρκεια της ρύθμισης του συστήματος, ενώ η μέθοδος του Debian προσφέρει μία πιο αυτόματης ρύθμισης προσέγγιση.

### Frugalware

Το Arch είναι προσανατολισμένο σε χρήση κειμένου και γραμμής εντολών. Το Frugalware προσφέρει καλύτερη πολύγλωσση υποστήριξη. Το Frugalware έχει υιοθετήσει τον pacman του Arch ως τον διαχειριστή πακέτων του, ωστόσο τα πακέτα τους δεν είναι πλήρως συμβατά. Το Frugalware δεν υποστηρίζει το JFS σύστημα αρχείων από εξ' αρχής. Το Frugalware δε βασίζεται πια στο Slackware αλλά είναι μάλλον μια ξεχωριστή διανομή από μόνη της, και προωθείται ως μια διανομή για i686\. Το Arch είναι ένα ριζικά διαφορετικό σύστημα, το οποίο εγκαθίσταται ως μια ελάχιστη βάση και επεκτείνεται με τον pacman ανάλογα τις επιλογές και ανάγκες του χρήστη. Το Frugalware εγκαθίσταται από DVD, με εργοστασιακή ρύθμιση επιλογής λογισμικού και και γραφικό περιβάλλον επιλεγμένα για το χρήστη. Το Frugalware έχει προγραμματισμένο κύκλο εκδόσεων. Ξανά, το Arch επικεντρώνεται περισσότερο στην απλότητα, μινιμαλισμό, ορθότητα κώδικα και bleeding edge πακέτα με ένα μοντέλο ρέουσας έκδοσης.

### Gobolinux

Το Gobolinux έχει ένα μοναδικό σύστημα πακέτων στο οποίο δεν έχει τίποτα. Το σύστημα αρχείων αναδιοργανώνεται έτσι ώστε όλα τα προγράμματα να κάθονται στην διαδρομή /Programs, και δουλεύει περισσότερο χρησιμοποιώντας "symlink magic". Ξεφορτωθείτε ένα πρόγραμμα Χ χρησιμοποιώντας το rm -rf /Programs/X [http://www.gobolinux.org/index.php?page=at_a_glance](http://www.gobolinux.org/index.php?page=at_a_glance). Δε φαίνεται να επικεντρώνεται δυαδικά για i686 αλλά παρόλα αυτά επιτρέπει εγκατάσταση πακέτων με χρήση πηγαίου κώδικα.

### Minix 3

Το Arch είναι μία ολοκληρωμένη διανομή με σύγχρονη κοινότητα και ευρεία υποστήριξη υλικού. Το Minix 3 είναι ένα λεπτό, χρησιμοποιήσιμο για προώθηση έρευνας λειτουργικό με μερικά ενδιαφέροντα χαρακτηριστικά, πχ την χρήση ενός [microkernel](https://en.wikipedia.org/wiki/Microkernel "wikipedia:Microkernel"). [http://www.minix3.org/](http://www.minix3.org/)

## Τα *BSDs

Το Arch είναι προφανώς πιο όμοιο με τα *BSD's, σχεδιαστικά, από τις περισσότερες GNU/Linux διανομές. Και το Arch και τα *BSD προσφέρουν μία αυστηρά ολοκληρωμένη βάση και σύστημα πλατφόρμας συνδυασμένο με διαθέσιμα δυαδικά πακέτα. Τα BSDs είναι παράγωγα του Berkeley UNIX. Συνεπώς τα BSD's δεν είναι GNU/Linux διανομές, αλλά αντιθέτως, περισσότερο UNIX λειτουργικά.

### FreeBSD

Και το Arch και το [FreeBSD](http://www.freebsd.org/about.html) προσφέρουν λογισμικό το οποίο μπορεί να αποκτηθεί χρησιμοποιώντας δυαδικά πακέτα ή να συνταχθούν με το το σύστημα των "ports". Το FreeBSD υπερηφανεύεται ότι είναι περισσότερο ένα σύστημα σχεδιασμένο ως σύνολο στο οποίο, σε σύγκριση με άλλες GNU/Linux διανομές, κάθε εφαρμογή είναι "ported" (αλλαγή πλατφόρμας) στο FreeBSD και επιβεβαιώνεται ότι δουλεύει κατα την διάρκεια της διαδικασίας. Το Arch επικεντρώνεται περισσότερο στις έκδοσεις πιο καινούριου (bleeding edge) λογισμικού σε αυτό το θέμα. Η άδεια χρήσης του FreeBSD είναι κάτι περισσότερο σαν την "free-as-in-beer license" από ότι θα προτιμούσαν μερικοί GNU/Linux χρήστες. Το Arch κυκλοφορεί υπό την άδεια χρήσης GPL. Στο FreeBSD, όπως και στο Arch, οι αποφάσεις εξουσιοδοτούνται από εσάς, τον βασικό χρήστη. Αυτό ίσως να είναι η πιο καλή σύγκριση ανάμεσα στα δύο λειτουργικά καθώς είναι όμοια στην νεωτερικότητα των πακέτων και έχει μία αρκετά μεγάλη, έξυπνη, ενεργή, όχι ιδιότροπη κοινότητα. Και τα δύο συστήματα μοιράζονται ομοιότητες και οι χρήστες FreeBSD θα νιώσουν άνετα με τις περισσότερες πτυχές του Arch.

### NetBSD

Το NetBSD είναι ένα δωρεάν, ασφαλές, και ιδιαίτερα φορητο, ανοιχτού κώδικα λειτουργικό σαν το UNIX, διαθεσιμο για περισσότερες από 50 πλατφόρμες, από 64bit Opteron μηχάνηματα και επιτραπέζιους υπολογιστές έως τις ενσωματωμένες και τις χειρός συσκευές. Ο καθαρός σχεδιασμός του και τα προχωρημένα χαρακτηριστικά του το καθιστούν εξαιρετικό για περιβάλλοντα παραγωγής κι έρευνας, ενώ ο πηγαίος κώδικας υποστηρίζεται από την κοινότητα. Πολλές εφαρμογές είναι διαθέσιμες μέσω του pkgsrc, τη συλλογή πακέτων του BSD (NetBSD Packages Collection). Το Arch δεν δουλεύει σε τόσες πλατφόρμες και μηχανήματα σαν το NetBSD, αλλά για ένα i686 σύστημα μπορεί να προσφέρει περισσότερες εφαρμογές. Επιπλέον, η εργοστασιακή μέθοδος εγκατάστασης στο pkgsrc είναι να "τραβάει" και να μεταφράζει τον πηγαίο κώδικα ενώ το Arch προσφέρει δυαδικά πακέτα. Το Arch μοιράζεται αρκετές ομοιότητες με το NetBSD: και τα δύο είναι ελαφριές και μινιμαλιστικές διανομές, προσφέρουν σύστημα πλατφόρμων όπως επίσης και δυαδικά πακέτα και έχουν και οι δύο ενεργούς και σοβαρούς προγραμματιστές και κοινότητες.

### OpenBSD

Το project OpenBSD παράγει ένα δωρεάν, πολυ-πλατφορμικό 4.4BSD βασισμένο στο UNIX λειτουργικό σύστημα. Οι προσπάθειες επικεντρώνονται περισσότερο στη φορητότητα, την τυποποίηση, την ορθότητα του κώδικα, την ενεργητική ασφάλεια, και την ενσωματωμένη κρυπτογράφηση. Αντιθέτως, το Arch επικεντρώνεται περισσότερο στην απλότητα, κομψότητα, το μινιμαλισμό, και το "bleeding edge" λογισμικό. Το OpenBSD προσφέρει δυαδική εξομοίωση των περισσότερων προγραμμάτων μέσω SVR4 (Solaris), FreeBSD, GNU/Linux, BSD/OS, SunOS και HP-UX. Το OpenBSD είναι μάλλον το Νο1 όσον αφορά στην ασφάλεια λειτουργικό. Από κοινού με το Arch, το OpenBSD προσφέρει μία μικρή, κομψή, βασική εγκατάσταση και χρησιμοποιεί το σύστημα πλατφορμών και συστήματα διαχείρισης πακέτων για εύκολη εγκατάσταση και διαχείριση πακέτων που δεν είναι μέρος τους λειτουργικού συστήματος. Σε αντίθεση με ένα GNU/Linux σύστημα σαν το Arch, αλλά από κοινού με τα περισσότερα *BSD λειτουργικά, ο kernel και τα κυρίως προγράμματα χρήστης του OpenBSD, όπως το κέλυφος και τα κοινά εργαλεία (όπως ls, cp, cat και ps), αναπτύσσονται μαζί, σε μία αποθήκη πηγαίου κώδικα.