Σχετικά άρθρα

*   [AUR User Guidelines](/index.php/AUR_User_Guidelines "AUR User Guidelines")
*   [AUR Trusted User Guidelines](/index.php/AUR_Trusted_User_Guidelines "AUR Trusted User Guidelines")

## Contents

*   [1 Γενικά](#Γενικά)
    *   [1.1 Αξιόλογα Άρθρα](#Αξιόλογα_Άρθρα)
*   [2 Ξεκινώντας](#Ξεκινώντας)
*   [3 Ιστορικό](#Ιστορικό)
    *   [3.1 Εισερχόμενα](#Εισερχόμενα)
*   [4 Αποθετήρια Έμπιστων Χρηστών](#Αποθετήρια_Έμπιστων_Χρηστών)
*   [5 Δείτε Επίσης](#Δείτε_Επίσης)
*   [6 Εξωτερικοί Σύνδεσμοι](#Εξωτερικοί_Σύνδεσμοι)

## Γενικά

Το **Arch Linux User-Community Repository** (στο εξής AUR ή αλλιώς Αποθετήριο χρηστών και κοινότητας του ArchLinux) είναι ένα repository που ελέγχεται από την κοινότητα των χρηστών Arch. Σκοπός του AUR στην αρχή ήταν να οργανώνει το μοίρασμα των PKGBUILDs μεταξύ των μελών της κοινότητας και να επισπεύδει την ενσωμάτωση δημοφιλών πακέτων, φτιαγμένων από απλούς χρήστες, στο [community repository](/index.php/Community_repository "Community repository").

Το AUR είναι η γενέτειρα των νέων πακέτων του Arch -- στο AUR οι χρήστες συνεισφέρουν τα δικά τους πακέτα. Η κοινότητα του AUR ψηφίζει υπέρ ή κατά αυτών, και άπαξ ένα πακέτο συγκεντρώσει αρκετές ψήφους, ένας Έμπιστος Χρήστης (Trusted User - TU) του AUR το μεταφέρει στο αποθετήριο [community], όπου πλέον είναι απευθείας διαθέσιμο με το [pacman](/index.php/Pacman "Pacman") και το [ABS](/index.php/ABS "ABS").

### Αξιόλογα Άρθρα

Εκτός από το παρόν άρθρο, διαβάστε και τις Οδηγίες Χρηστών AUR ([AUR User Guidelines](/index.php/AUR_User_Guidelines "AUR User Guidelines")) εάν θέλετε να χρησιμοποιήσετε το AUR, και τις Οδηγίες Έμπιστων Χρηστών AUR ([AUR Trusted User Guidelines](/index.php/AUR_Trusted_User_Guidelines "AUR Trusted User Guidelines")), εάν σκοπεύετε να γίνετε Έμπιστος Χρήστης.

## Ξεκινώντας

*   Ένας σύντομος οδηγός εγκατάστασης πακέτων από το AUR βρίσκεται [εδώ](/index.php/Arch_User_Repository#Installing_packages "Arch User Repository"). Για λεπτομέρειες στην δημιουργία πακέτων από το AUR, δείτε το άρθρο [makepkg](/index.php/Makepkg "Makepkg").
*   Στις [Οδηγίες Χρηστών AUR](/index.php/AUR_User_Guidelines "AUR User Guidelines") επεξηγείται το πώς ενεργοποιείται το αποθετήριο [community] στο [pacman](/index.php/Pacman "Pacman") και το [ABS](/index.php/ABS "ABS").
*   Επισκεφτείτε την [ιστοσελίδα του AUR](https://aur.archlinux.org) ώστε να πληροφορηθείτε για ενημερώσεις και συμβάντα. Εκεί θα βρείτε επίσης στατιστικά και μια ενημερωμένη λίστα με τα νεώτερα διαθέσιμα πακέτα στο AUR.
*   Ρίξτε μια ματιά και στο [Ερωτήσεις και Απαντήσεις του AUR](/index.php/AUR_Q_%26_A "AUR Q & A").

## Ιστορικό

Τα παρακάτω αναφέρονται μονάχα για ιστορικούς σκοπούς. Τα έχει διαδεχθεί το AUR και δεν είναι πλέον διαθέσιμα.

### Εισερχόμενα

Ἐν ἀρχῇ ἦν τὸ:

```
[ftp://ftp.archlinux.org/incoming](ftp://ftp.archlinux.org/incoming) 

```

όπου διάφοροι συνεισέφεραν ανεβάζοντας απλώς αρχεία [PKGBUILD](/index.php/PKGBUILD "PKGBUILD"), τα απαραίτητα συμπληρωματικά αρχεία και το μεταγλωττισμένο πακέτο καθεαυτό στον διακομιστή. Το πακέτο παρέμενε εκεί έως ότου κάποιος [Συντηρητής Πακέτων](/index.php/Package_Maintainer "Package Maintainer") το έβλεπε και το υιοθετούσε.

## Αποθετήρια Έμπιστων Χρηστών

Κατόπιν δημιουργήθηκαν τα Αποθετήρια Έμπιστων Χρηστών, όπου συγκεκριμένα μέλη της κοινότητας μπορούσαν να φιλοξενούν τα δικά τους αποθετήρια για χρήση από όλους. Το AUR επεκτάθηκε πάνω σε αυτήν τη βάση, με σκοπό να γίνει πιο ευέλικτο και εύχρηστο. Πράγματι, οι συντηρητές του AUR εξακολουθούν να ονομάζονται Έμπιστοι Χρήστες (Trusted Users - TUs).

## Δείτε Επίσης

Οι [Βοηθοί AUR](/index.php/AUR_helpers "AUR helpers") διευκολύνουν στην αναζήτηση, κατέβασμα και εγκατάσταση πακέτων από το AUR.

## Εξωτερικοί Σύνδεσμοι

*   [AUR Web Interface](https://aur.archlinux.org)
*   [AUR Mailing List](https://www.archlinux.org/mailman/listinfo/aur-general)
*   [Εγκατάσταση προγραμμάτων από το AUR](http://archux.com/page/installing-programs-aur)