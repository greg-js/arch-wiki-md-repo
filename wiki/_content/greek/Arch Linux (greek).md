Το Arch Linux είναι μια ανεξάρτητα ανεπτυγμένη x86_64 διανομή γενικής χρήσης, που προσπαθεί να παρέχει τις τελευταίες σταθερές εκδόσεις των περισσότερων προγραμμάτων, βασισμένη στο μοντέλο αναβαθμίσεων *rolling-release*. Η προεπιλεγμένη εγκατάσταση παρέχει ένα μινιμαλιστικό, βασικό σύστημα, το οποίο μπορεί να παραμετροποιηθεί από τον χρήστη ώστε να προσθέσει εκείνος ό,τι χρειάζεται.

## Contents

*   [1 Βασικές αρχές](#.CE.92.CE.B1.CF.83.CE.B9.CE.BA.CE.AD.CF.82_.CE.B1.CF.81.CF.87.CE.AD.CF.82)
    *   [1.1 Απλότητα](#.CE.91.CF.80.CE.BB.CF.8C.CF.84.CE.B7.CF.84.CE.B1)
    *   [1.2 Μοντερνισμός](#.CE.9C.CE.BF.CE.BD.CF.84.CE.B5.CF.81.CE.BD.CE.B9.CF.83.CE.BC.CF.8C.CF.82)
    *   [1.3 Χρηστοκεντρικότητα](#.CE.A7.CF.81.CE.B7.CF.83.CF.84.CE.BF.CE.BA.CE.B5.CE.BD.CF.84.CF.81.CE.B9.CE.BA.CF.8C.CF.84.CE.B7.CF.84.CE.B1)

## Βασικές αρχές

### Απλότητα

Το Arch Linux ορίζει την απλότητα ως *χωρίς περιττές προσθήκες ή αλλαγές*. Παρέχει το λογισμικό όπως εκείνο διανέμεται από τους προγραμματιστές του (upstream) με ελάχιστες συγκεκριμένες για το Arch Linux αλλαγές (downstream): τα patches που δεν γίνονται δεκτά από το upstream αποφεύγονται, και τα downstream patches συνήθως περιλαμβάνουν αποκλειστικά διορθώσεις λαθών (bug fixes).

Με παρόμοιο τρόπο, τα Arch παρέχουν τα αρχεία ρυθμίσεων που παρέχουν και οι αρχικοί προγραμματιστές, με ελάχιστες αλλαγές που αφορούν συγκεκριμένα το Arch Linux, όπως η αλλαγή του μονοπατιού που θα αποθηκευτεί ένα αρχείο. Δεν αυτοματοποιεί λειτουργίες όπως η ενεργοποίηση μιας υπηρεσίας απλώς επειδή εγκαταστάθηκε το αντίστοιχο πακέτο. Ένα πακέτο διαχωρίζεται σε μικρότερα μόνο όταν πράγματι προσφέρει κάποιο πλεονέκτημα, όπως η εξοικονόμηση χώρου στον δίσκο. Δεν προσφέρεται επίσημα κάποιο γραφικό πρόγραμμα που να βοηθά στην διαχείριση του συστήματος, ενθαρρύνοντας τον χρήστη να παραμετροποιήσει το σύστημά του μέσω της γραμμής εντολών κι ενός κειμενογράφου.

### Μοντερνισμός

Τα Arch Linux προσπαθεί να συντηρεί την τελευταία σταθερή έκδοση των προγραμμάτων που διανέμει, εφ' όσον αυτό μπορεί να γίνει χωρίς να σπάσει το σύστημα (package breakage). Είναι βασισμένο σε ένα σύστημα συνεχούς αναβάθμισης (rolling-release), που επιτρέπει σε ένα σύστημα που θα εγκατασταθεί μία φορά να λαμβάνει αναβαθμίσεις συνεχόμενα.

Το Arch ενσωματώνει πολλά από τα καινούρια χαρακτηριστικά που υπάρχουν διαθέσιμες σε χρήστες του GNU/Linux, συμπεριλαμβάνοντας το systemd init system, μοντέρνα συστήματα αρχείων, LVM2, software RAID, υποστήριξη udev και initcpio, όπως επίσης και τους τελευταίους διαθέσιμους πυρήνες.

### Χρηστοκεντρικότητα

Ενώ οι περισσότερες διανομές του GNU/Linux στοχεύουν στο να είναι εύχρηστες, το Arch Linux θέτει στο επίκεντρο τον χρήστη και θα συνεχίσει να το κάνει. Η διανομή σκοπεύει να εξυπηρετήσει τις ανάγκες αυτών που συνεισφέρουν σε αυτή, αντί να προσπαθεί να προσελκύσει όσους περισσότερους χρήστες γίνεται. Στοχεύει στον χρήστη που έχει εντριβή με το GNU/Linux, ή οποιονδήποτε με την νοοτροπία "φτιάξ' το μόνος σου" που είναι πρόθυμος να διαβάσει την τεκμηρίωση και να λύσει τα προβλήματά του μόνος του.

Όλοι οι χρήστες ενθαρρύνονται να συμμετάσχουν και να συνεισφέρουν στη διανομή. Δίνεται μεγάλη αξία στην αναφορά και στην βοήθεια διόρθωσης προβλημάτων, και τα patches που βελτιώνουν πακέτα των core project εκτιμώνται πολύ: οι προγραμματιστές του Arch είναι εθελοντές, κι όσοι συνεισφέρουν συχνά θα νιώσουν σαν να γίνονται μέλη της ομάδας αυτής. Οι χρήστες του Arch μπορούν να συνεισφέρουν ελέυθερα πακέτα στο [Arch User Repository](/index.php/Arch_User_Repository_(%CE%95%CE%BB%CE%BB%CE%B7%CE%BD%CE%B9%CE%BA%CE%AC) "Arch User Repository (Ελληνικά)"), να βελτιώσουν την [τεκμηρίωση στο ArchWiki](/index.php/Main_page_(%CE%95%CE%BB%CE%BB%CE%B7%CE%BD%CE%B9%CE%BA%CE%AC) "Main page (Ελληνικά)"), να προσφέρουν βοήθεια τεχνικής φύσης σε άλλους, ή απλώς να ανταλλάξουν απόψεις στο [forum](https://bbs.archlinux.org/), στις [λίστες ηλεκτρονικού ταχυδρομείου](https://mailman.archlinux.org/mailman/listinfo/), ή στα [κανάλια του IRC](/index.php/IRC_channels "IRC channels"). Το Arch είναι το λειτουργικό σύστημα που επιλέγουν να χρησιμοποιήσουν πολλοί άνθρωποι από όλο τον κόσμο, και υπάρχουν πολλές [διεθνείς κοινότητες](/index.php/International_communities "International communities") που προσφέρουν βοήθεια και τεκμηρίωση σε πολλές διαφορετικές γλώσσες.