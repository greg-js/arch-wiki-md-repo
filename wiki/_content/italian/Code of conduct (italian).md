La community di Arch è una community di stampo tecnico che ha come obiettivo quello di supportare e migliorare Arch Linux.

Arch Linux è una distribuzione community-driven; gli sviluppatori, lo staff di supporto e le persone che forniscono assistenza nei vari forum lo fanno nel proprio tempo libero, motivati dal desiderio comune di fornire un sistema base minimale che può essere configurato da un utente per rispondere alle proprie esigenze. Il codice di condotta è stato sviluppato negli anni e riflette l'etica della community per quanto riguarda un sistema di supporto funzionale e un'esplicita aspettativa di autosufficienza e volontà di imparare.

Familiarizzare con i principi e le linee guida, è sia una cortesia nei confronti della comunità e un modo efficiente di interagire con gli altri Arch Linux users in modo costruttivo.

## Contents

*   [1 Buon senso: introduzione](#Buon_senso:_introduzione)
*   [2 Codice di condotta](#Codice_di_condotta)
    *   [2.1 Rispetto](#Rispetto)
        *   [2.1.1 Rispetto per gli utenti](#Rispetto_per_gli_utenti)
        *   [2.1.2 Rispetta gli altri sistemi operativi e progetti](#Rispetta_gli_altri_sistemi_operativi_e_progetti)
        *   [2.1.3 Rispetta lo staff](#Rispetta_lo_staff)
        *   [2.1.4 No trolling](#No_trolling)
        *   [2.1.5 No Flaming](#No_Flaming)
        *   [2.1.6 Sii responsabile](#Sii_responsabile)
        *   [2.1.7 Account degli utenti](#Account_degli_utenti)
    *   [2.2 Aspetti Legali](#Aspetti_Legali)
        *   [2.2.1 Incitazione alla criminalità](#Incitazione_alla_criminalità)
        *   [2.2.2 Spam/Pubblicità/Solicitation](#Spam/Pubblicità/Solicitation)
    *   [2.3 Correttezza](#Correttezza)
        *   [2.3.1 Supporto *solo* per Arch Linux](#Supporto_*solo*_per_Arch_Linux)
        *   [2.3.2 Topic personali/rants](#Topic_personali/rants)
        *   [2.3.3 Evitare topic controversi o malevoli](#Evitare_topic_controversi_o_malevoli)
        *   [2.3.4 Discussioni inefficaci ("bikeshed")](#Discussioni_inefficaci_("bikeshed"))
    *   [2.4 Libertà](#Libertà)
*   [3 Linee guida specifiche per i vari servizi](#Linee_guida_specifiche_per_i_vari_servizi)
    *   [3.1 Forums](#Forums)
        *   [3.1.1 How to post](#How_to_post)
        *   [3.1.2 Incollare immagine e codice](#Incollare_immagine_e_codice)
        *   [3.1.3 Life is a two-way street](#Life_is_a_two-way_street)
        *   [3.1.4 Richieste di raccomandazione di prodotti](#Richieste_di_raccomandazione_di_prodotti)
        *   [3.1.5 Vecchi threads/"necro-bumping"](#Vecchi_threads/"necro-bumping")
        *   [3.1.6 No power-posting/post vuoti](#No_power-posting/post_vuoti)
        *   [3.1.7 Bumping](#Bumping)
        *   [3.1.8 Cross-posting](#Cross-posting)
        *   [3.1.9 Thread hijacking](#Thread_hijacking)
        *   [3.1.10 Dustbin policy (Marcati per la cancellazione)](#Dustbin_policy_(Marcati_per_la_cancellazione))
    *   [3.2 Mailing lists](#Mailing_lists)
        *   [3.2.1 Top posting](#Top_posting)
        *   [3.2.2 Citare](#Citare)
        *   [3.2.3 Plain text](#Plain_text)
    *   [3.3 AUR](#AUR)
    *   [3.4 IRC](#IRC)
    *   [3.5 Wiki](#Wiki)
    *   [3.6 Bug tracker](#Bug_tracker)
*   [4 Imposizione delle regole](#Imposizione_delle_regole)
*   [5 Contattare lo staff](#Contattare_lo_staff)

## Buon senso: introduzione

*   Se scegli di usare Arch Linux, sei il benvenuto e ti incoraggiamo ad abbracciare i [Principi di Arch Linux](/index.php/Arch_Linux#Principles "Arch Linux").
*   Quando chiedi aiuto, leggi il manuale, fai le tue ricerche e fornisci dettagli agli utenti a cui chiedi assistenza.
*   Quando offri aiuto, sii paziente e con il maggior tatto possibile.

*   Arch è una community di volontari. Questo intero documento può essere condensato in una semplice ammonizione:

***Cerca proattivamente di dare ciò che sai e il meglio di te per i tuoi pari e per la community.***

## Codice di condotta

Lo *standard minimo necessario* quando si interagisce con gli altri comprende quattro punti principali. In aggiunta a questi punti, vi sono linee guida specifiche per ogni tipo di community; il [#Forums](#Forums), [#Wiki](#Wiki), [#IRC](#IRC), [#Mailing lists](#Mailing_lists), [#AUR](#AUR) e [#Bug tracker](#Bug_tracker).

### Rispetto

#### Rispetto per gli utenti

Arch Linux è una community inclusiva e rispettosa. Comportamenti offensivi o anti-sociali non saranno tollerati. In parole povere, tratta gli altri come vorresti essere trattato; rispetta gli altri e i loro punti di vista, anche quando non sei d'accordo. Quando ti trovi in disaccordo, controbatti con un'idea o un'argomentazione. Non ingaggiare attacchi *ad hominem*.

#### Rispetta gli altri sistemi operativi e progetti

Diffamare altri progetti FOSS o altre distribuzioni, o qualunque altro sistema operativo e i loro utenti è proibito. L'intero team di Arch è felice di spendere il proprio tempo ed energie per fornire la distro Arch Linux, la documentazione e i vari forum. Mostra, cortesemente, rispetto verso i volentari, gli utenti e le community degli altri progetti, incluse distribuzioni e sistemi operativi. Punti di vista, esperienze e opinioni sono sempre benvenuti, ma la diffamazione non è tollerata.

#### Rispetta lo staff

[Support staff](https://www.archlinux.org/people/support-staff/) è stato scelto per le proprie abilità di giudizio e hanno l'ultima voce in capitolo. Nota che Arch Linux non è gestita come una democrazia. Lo staff cerca sempre di implementare soluzioni universalmente pacifiche, ma, alla fine, hanno il compito di mantenere la pace responsabilmente, nonchè l'ordine civile nella community. Inoltre, non possono sempre accontentare tutti con le decisioni prese. Per favore, fai la tua parte per contribuire ad un ambiente salutare e civile.

#### No trolling

Un "troll" è una persona che cerca intenzionalmente di causare controversie, avviare discussioni deletere e/o ricevere attenzioni negative postando deliberatamente contenuti provocatori. Il termine si può riferire all'atto di postare tale contenuto o al contenuto stesso.

I troll sono generalmente disonesti e spesso usano l'ambivalenza come metodo per coprire gli insulti, intimidare o incitare una o più persone solo per il proprio piacere. Spesso scelgono le parole con cautela e sono quindi abili nel difendere e mascherare il loro tentativo di creare scompiglio, reindirizzando la colpa sulla community. Il trolling è severamente proibito.

#### No Flaming

Flaming, nella definizione più comune, significa reindirizzare la negatività, la mancanza di rispetto e/o insulti verso qualcuno. Una risposta simile o ancor più negativa porta ad un ciclo di scambio di insulti. Flammare i membri (inclusi i membri del team di Arch) non sarà tollerato.

#### Sii responsabile

Se un problema interpersonale viene fuori, per favore cerca di essere responsabile: essere consapevoli delle proprie responsabilità è spesso un buon primo passo verso una riconciliazione pacifica.

#### Account degli utenti

Per favore, limita la tua presenza sui vari servizi ad un solo account. Avere più account è un utilizzo di risorse non necessario. Inoltre, può essere considerato come atteggiamente troll, quindi proibito.

Ogni forma di [sockpuppetry](https://en.wikipedia.org/wiki/Sockpuppet_(Internet) "w:Sockpuppet (Internet)") o impersonificazione è strettamente proibita.

### Aspetti Legali

#### Incitazione alla criminalità

[L'incitazione alla criminalità](http://definitions.uslegal.com/c/criminal-solicitation/) è strettamente proibita. In questo contesto, può significare "Informare, passivamente e attivamente, divulgare, incitare o persuadere qualcouno a commettere atti illegali e perseguibili penalmente.

Inoltre, non postare discussioni o link riguardanti atti illegali in nessuna forma. Questo include, ma non è limitato, a dare informazioni che facilitano l'uso di droghe, furto, netowrk intrusion o creazione di codice per scopi maligni. È inoltre proibito condividere materiale piratato, di uso proibito e coperto da leggi di copyright, il cosidetto "warez", o siti che forniscono tali contenuti. I Contenuti illegali saranno rimossi all'istante e, qualora vi sia la necessità, saranno applicate normative regolamentari.

#### Spam/Pubblicità/Solicitation

Spammare è proibito. Per favore, allertare lo staff quando si incontra spam. Gli account che "spammano" saranno bannati. Non rispondere ai post di spam.

Pubblicizzare, se correlato ad Arch (community o progetti) o GNU/Linux/FOSS sono di solito tollerati. Promuovere inviti, blog posts e promozioni commerciali è di solito proibito.

### Correttezza

La community di Arch Linux da molto valore alla correttezza tecnica. Quando si deve chiedere o dare aiuto, è importante le completezza e la correttezza. Un'introduzione eccellente sulle aspettative della community di Arch risiede sulla pagina: [How To Ask Questions The Smart Way](http://www.catb.org/~esr/faqs/smart-questions.html)

Sono incluse altre considerazioni in questa categoria:

#### Supporto *solo* per Arch Linux

Le distribuzioni Arch-based hanno i loro servizi per elargire supporto e gli utenti di tali distribuzioni dovrebbero essere attivamente incoraggiati a fornire, appunto, il supporto. Queste distribuzioni spesso usano pacchetti differenti, diverse versioni, diversi repository e modificano impostazioni di sistema silenziosamente, rendendo quindi il supporto per tali progetti impossibile (da parte di Arch Linux). Il supporto tecnico può essere fornito soltanto per la distribuzione Arch Linux e per AUR. Cercare aiuto per risolvere problematiche non inerenti ad Arch Linux è severamente proibito.

#### Topic personali/rants

I rant e le lamentele sono scoraggiati. Questo tipo di contenuto è più adatto ad un blog personale o sono, in linea di massima, indesiderati nella community di Arch. I tuoi contributi devo essere aperti, produttivi e di invito a tutti i partecipanti. Dare uno sguardo alla pagina [Rispetta gli altri sistemi operativi](#Respect_other_operating_systems_and_projects).

#### Evitare topic controversi o malevoli

Non vi è una lista esplicita dei topic considerati "da troll", controversi o provocatori, ma in passato, post riguardanti **Religione, Sport, Razza o Nazionalismi** e **Politica** sono stati inevitabilmente chiusi. Evitare quindi nello specifico questi casi elencati. Questa è una community di natura tecnica e non è nostro obiettivo fomentare "guerre di religione" nei campi specificati.

#### Discussioni inefficaci ("bikeshed")

Discussioni che affermano l'equivalente di "C'è un problema con il sistema e la metodologia di Arch, dobbiamo discuterne" (spesso definito come["bikeshedding"](http://www.freebsd.org/doc/en/articles/mailing-list-faq/bikeshed.html)) si sono ripetutamente dimostrati inefficaci e provocatori e verranno solitamente chiusi dopo un avvertimento da parte dello staff di supporto. Arch è una comunità "fattelo da solo". Se riscontri un problema nel sistema, trova una soluzione adatta a te, implementala, quindi postala.

Inoltre, post che mettono in dubbio o discutono i metodi usati dal team di sviluppo di Arch Lnux verranno monitorati attentamente e bloccati o chiusi *se ritenuti inutili e/o non produttivi*. Criticismi duri e non produttivi sono anch'essi sgraditi.

Se hai una domanda riguardante lo sviluppo di Arch, assicurati che il tuo topic ponga una domanda precisa e sii aperto alle risposte. Se possibile, metti a disposizione una soluzione (anche parziale). Postare codice o patch per le discussioni è sempre più pragmatico che chiedere agli altri di farlo per te.

### Libertà

La libertà e l'apertura nei discorsi e nello scambio di assistenza, idea ed opinioni sono altamente raccomandate e incoraggiate dalla community di Arch, tuttavia bisogna prendere atto del fatto che la libertà data ai partecipanti della community è una *libertà limitata*. Essa esiste nel rispetto delle linee guida e dei principi.

Parlare di censura porta ad affermazioni infondate e senza basi, date dal fatto che per la creazione di tale ambiente è necessario imporre ragionevoli limitazioni. Ad esempio, siamo ben consci delle leggi fisiche che governano l'energia e la materia, tuttavia non lamentiamo oppressione nei loro confronti. Anzi, riconosciamo che quelle leggi sono necessarie per il nostro benessere.

Allo stesso modo, i grandi standard della community di Arch, che si riflettono in queste linee guida, aiutano a regolarizzare la libertà nella community per il benessere e la protezione di tutti i partecipanti. Quindi, la chiave per la vera libertà in questa community è l'avere benevolenza e buona attitudine nei confronti degli altri, in modo tale da portare solo benefici ai nostri interlocutori. Inoltre, ciò permette ai membri di dare aiuto senza danneggiare se stessi o limitare la libertà degli altri. Rispettare i principi precedentemente elencati ed obbedire alle linee guida porta beneficio all'intera community dando libertà e scoraggiando le conseguenze negative e dannose che si potrebbero avere con approcci più caotici e meno restrittivi.

## Linee guida specifiche per i vari servizi

In aggiunta al [common code](#Code_of_conduct), ognuno dei servizi ha delle sue linee guida specifiche e sono riassunte nella seguente sezione.

### [Forums](https://bbs.archlinux.org/)

#### How to post

*   Scegliere un soggetto chiaro ed informativo. È utile soprattutto per gli utenti più esperti che hanno la conoscenza adatta a risolvere eventuali problemi. Inoltre rende la ricerca dei topic più semplice per i posteri con problemi almeno simili. Evitare frasi come [HELP!], [URGENT], etc
*   Uno sforzo sincero nell'uso di un linguaggio appropriato è un segno di rispetto verso la community, inoltre la correttezza grammaticale è sinceramente apprezzata e di solito porta a risposte positive. Evitare quindi ogni sorta di abbreviazione o di "internet-slang"
*   Quando si pongono delle domande, mettere a disposizione il maggior numero di informazioni possibili, includendo messaggi di error, output dal terminale, logs, quale metodo hai già provato, quale documentazione e ricerche hai effettuato, e relativi file di configurazione.
*   Un solo topic per thread. È sconsigliato postare thread enormi nella sezione di Help del forum.
*   Posta la domanda soltanto in un sottoforum; selezione il più rilevante e posta lì.
*   Non postare tutorials o "How To": è sempre preferibile affidarsi alla wiki che può essere manutenuta più facilmente.
*   Quando si risponde ad un thread esistente, leggere sempre il messaggio originale e cercare di dare risposte pertinenti.
*   Infine, quando è stata trovata una soluzione funzionante, modifica il thread come risolto, editando il titolo del post e aggiungendo *[Risolto]*, in modo che il sistema identifica il thread come risolto.
*   Se un thread è markato come [Risolto], non rispondere a quel thread, aprire un thread apposito.

#### Incollare immagine e codice

Per favore, usare il tag [code] quando si incollano snippet di codice. Usare un [pastebin client](/index.php/Pastebin#Pastebin_clients "Pastebin") quando vengono postate grosse quantità di codice. **Non usare** [pastebin.com](http://pastebin.com/)— è bloccato per molti utenti e ha una storia alle spalle di problemi estremamente noiosi (javascript, advertising, formattazione errata, etc). Per gli utenti che non hanno il locale in inglese, inserire `LC_ALL=C` prima di avviare un commando e di postarne l'output in modo da rendere il risultato in inglese e comprensibile a tutti. *NON POSTARE* immagini a risoluzione massima; usare link ad immagine, con thumbnail opzionale. Ogni immagine con dimensioni superiori ai 250x250px o di dimensione sopra ai 50kb verrà rimossa. *Non postare screenshot di output testuali!*. Leggere come postare [l'output](/index.php/Copying_text_from_a_terminal "Copying text from a terminal").

#### Life is a two-way street

Una semplice ma profonda e innegabile verità. Assicurati che il thread includa i dettagli e le informazioni che gli altri utenti possono considerare utili. Condividi le tue soluzioni con la community. Convidi anche i tuoi fallimenti. Postare l'equivalente di "Non fa niente, ho risolto" nei tuoi thread o cancellare i tuoi post per una ragione simile, non solo è da egoisti e inutile per la community, ma è anche uno spreco di risorse e tempo della community. Inoltre, chiedere continuamente aiuto o mostrare impazienza non è un comportamento accettabile. Arch è messa a disposizione da una community di volontari. Gli utenti che usano Arch Linux sono incoraggiati a fare le proprie ricerche, sforzarsi a risolvere problematiche e a rispondere con eventuali soluzioni/dubbi/problematiche nel thread. Aiuta gli altri e contribuisci alla community.

Non essere un ["vampiro"](http://slash7.com/2006/12/22/vampires/).

#### Richieste di raccomandazione di prodotti

I thread in cui vengono richiesti consigli su prodotti (come computer) non sono tollerati. Questi topic, come la tecnologia discussa, diventano velocemente obsoleti e non danno nessun beneficio alla community. Ognuno deve fare le proprie ricerche e trarne conclusioni.

#### Vecchi threads/"necro-bumping"

Fai la tua parte per tenere il forum ordinato. Postare in thread "vecchi" ("necro-bumping"), non è tollerato nelle discussioni sul forum, può creare informazioni "zombie"; i post con informazioni non più rilevanti possono risultare non utili, vista la natura rolling di Arch Linux.

**Rules of thumb**

*   Se hai questioni, apri un nuovo thread e linka il vecchio se rilevante.
*   Se hai qualcosa da aggiungere rilevante all'informazione, apri un nuovo thread e linka il vecchio se rilevante, ma evita di postare nel momento in cui le informazioni sono già presenti sulla Arch wiki.
*   Se hai una soluzione rilevante e che coincide con la versione, il necrobumping può essere appropriato.

#### No power-posting/post vuoti

Il Power-posting è la pratica di postare messaggi vuoti o inutili. Non è tollerato, in nessun modo. Le persone di solito hanno due motivi principali quando "power-postano": incrementare il loro numero di messaggi o per dare una votazione. Esempi di power-posting: "+1", "lol", "xD", "sono d'accordo", sono severamente proibiti.

Quando si posta o si risponde ai messaggi, bisogna essere certi di avere qualcosa da dire. Power-postare è uno spreco di risorse e non ha nessuna utilità.

I thread spesso degenerano in una serie di "+1/-1", "sono d'accordo/non sono d'accordo". Cercare quindi di dare una risposta solo quando si ha realmente qualcosa da dire.

#### Bumping

Postare una singola parola o un singolo messaggio (bumping) per attirare attenzione sui tuoi thread non è permesso. Fai le tue ricerche, continua con il troubleshooting, posta i risultati e sii paziente con la community. Se le persone stanno leggendo il tuo thread senza offrire aiuto, puoi provare a dare più dettagli o chiedere di essere indirizzato verso la giusta direzione. Spesso, se non vi è risposta ai post, la soluzione è quasi sicuramente sulla Wiki, sul forum o magari sul web.

#### Cross-posting

Il Cross-posting è postare la stessa domanda in multiple sezione del forum (per esempio Angolo del newbie o Installazione), oppure postare una variante leggermente diversa della domanda nella sezione stessa o differente. È uno spreco di risorse e non è permesso. Un post "cross-postato" verrà bloccato e cancellato.

#### Thread hijacking

La pratica del "Thread hijacking" avviene quando un utente risponde ad un thread esistente con un argomento completamente differente. Non è tollerato. Ovviamente è preferibile creare un nuovo thread se hai un problema correlato ad un thread simile ma chiaramente diverso. L'Off-Topic ovviamente non è tollerato nelle discussioni Non OT.

#### Dustbin policy (Marcati per la cancellazione)

I thread lockati/chiusi che sono già documentati sul forum o sulla wiki o che non si attengono alla Arch Way, verranno cancellati. Dopo un periodo di cinque giorni, i thread saranno cancellati. Il Moderatore responsabile segnalerà il thread come prossimo alla rimozione.

### [Mailing lists](https://lists.archlinux.org//listinfo/)

See [Mailing list posting style](https://lists.archlinux.org/pipermail/arch-general/2014-August/036950.html).

#### Top posting

Non vi sono mai ragioni valide per il [top posting](https://en.wikipedia.org/wiki/Posting_style#Top-posting "wikipedia:Posting style"). Non farlo, per favore.

#### Citare

Citare soltanto gli elementi necessari. Citare tutto il contenuto precedente rende "sporco" il thread e riduce la leggibilità e incrementa significativamente il tempo di caricamento di tutti gli elementi. Elimina il materiale ridondante e cita solo le parti rilevanti.

#### Plain text

*Plain text is the Unix and email standard*. L'HTML non è necessario e, per quelli che usano client da cli, non ben visto. Mantenere la lunghezza delle linee ragionevole: 72 caratteri è considerato uno standard decent.

### [AUR](https://aur.archlinux.org/)

Le linee guida per Arch User Repository sono disponibili qui:

*   [AUR#Rules of submission](/index.php/AUR#Rules_of_submission "AUR")
*   [AUR#Other requests](/index.php/AUR#Other_requests "AUR")

### [IRC](/index.php/IRC "IRC")

Tutti i canali IRC di Arch Linux sono su Freenode. Gli utenti su freenode devono seguire la [network policy](https://freenode.net/policies) e le [channel guidelines](https://freenode.net/changuide) di freenode.

La lingua ufficiale del canale **#archlinux** è l'Inglese. Se hai bisogno di aiuto in un'altra lingua, cerca [i canali internazionali](/index.php/IRC_channels#International_IRC_channels "IRC channels").

*   Il canale ufficiale per la community italiana è **#archlinux-it**.

*   **Il topic principale di #archlinux è il supporto e discussioni riguardanti Arch Linux.** Le conversazioni generali su software o hardware sono permesse finchè non interferiscono con il topic principale della discussione. Se ti viene chiesto di spostare l'argomento su un altro chan o in privato, sei tenuto a farlo.

*   Leggere il topic giornalmente usando `/topic`. Di solito contiene informazioni importanti.

*   C'è solo un bot ufficiale per i canali inerenti Arch Linux. `phrik!~archbot@archlinux/bot/phrik`. Non spammare comandi e limita il tuo utilizzo alle vere necessità. Se vuoi inserire il tuo bot in un chan di Arch Linux, chiedi gentilmente ad un moderatore.

*   Non floodare il canale con testo. Questo include ASCII art, comandi dei bot e logs di errori.
    *   **Usare un servizio di paste per condividere qualcosa più lungo di tre linee**. `program &> program-output.txt` in combinazione con [pastebin clients](/index.php/Pastebin_Clients "Pastebin Clients").
    *   Se si vuol provare comandi dei bot o leggere la funzione di !help, farlo in una `/query` o `/msg`. Esempio: `/query phrik help <command>`.

*   Le risposte automatiche nei canali o via messaggi privati non sono permessi, eccezion fatta per away in privato.

*   Non chiedere se qualcuno è vivo o usa il tuo software, chiedi direttamente senza troppi giri di parole.

*   Non cercare aiuto, chiedi direttamente. Aspetta pazientemente per qualche minuto prima di rifare la domanda. La maggior parte delle domande trovano risposta da 'altri utenti' come te.

*   Quando si chiede aiuto, rispondere sempre alla persona che chiede più informazioni, se non conosci la risposta, esponilo.

### Wiki

Guidelines for the [wiki](/index.php/ArchWiki:About "ArchWiki:About") can be found in:

*   [ArchWiki:Contributing#The 3 fundamental rules](/index.php/ArchWiki:Contributing#The_3_fundamental_rules "ArchWiki:Contributing")
*   [Help:Style](/index.php/Help:Style "Help:Style")
*   [Help:Discussion](/index.php/Help:Discussion "Help:Discussion")

### [Bug tracker](https://bugs.archlinux.org/)

See the main page: [Reporting bug guidelines](/index.php/Reporting_bug_guidelines "Reporting bug guidelines").

## Imposizione delle regole

Se lo staff di una qualsiasi piattaforma avrà modo di pensare che il comportamento di un membro sia inaccettabile, gli sarà inviato un avvertimento a meno che il singolo evento non risulti specialmente grave, in questo caso lo staff deciderà per il ban immediato. Lo staff non discuterà degli avvertimenti sui Forum, sul canale IRC, sul gruppo telegram o nella mailing list. Se l'avvertimento non besterà e il membro in questione continuerà con il comportamento inaccettabile, saranno prese misure maggiori. Tra queste possiamo trovare la chiusura, il ban o l'eliminazione dell'account in questione; il tutto fatto per ripristinare un'armonia pacifica all'interno della community. Le misure da prendere saranno valutate in base al singolo caso.

Ogni piattaforma prevede un processo per contattare lo staff, nel caso in cui qualcuno sia stato punito irragionevolmente è invitato a contattare lo staff attraverso gli appositi canali (vedi sotto).

## Contattare lo staff

Se pensi di essere stato vittima di punizioni troppo severe o hai bisogno di avvertire lo staff per comportamenti poco rigorosi, ci sono tantissime strade per ottenere assistenza. Queste includono:

*   Per i forum: usa il bottone 'Segnala' che potrai trovare sotto ogni post, o usando l'email [forum@archlinux.org](mailto:forum@archlinux.org) per contattare gli admin.
*   Per la Wiki: contatta gli [ArchWiki:Administrators](/index.php/ArchWiki:Administrators "ArchWiki:Administrators")
*   Per il canale IRC: contatta [uno dei moderatori](/index.php/IRC_channel#Channel_operators "IRC channel")
*   Per il gruppo Telegram: contatta [un admin](https://t.me/archlinuxit)