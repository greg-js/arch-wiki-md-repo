## Contents

*   [1 Čo je to Arch Linux?](#.C4.8Co_je_to_Arch_Linux.3F)
*   [2 Výhody](#V.C3.BDhody)
*   [3 Jedinečný systém spravovania balíčkov](#Jedine.C4.8Dn.C3.BD_syst.C3.A9m_spravovania_bal.C3.AD.C4.8Dkov)
*   [4 Len to najlepšie](#Len_to_najlep.C5.A1ie)
*   [5 Kľúčom je jednoduchosť](#K.C4.BE.C3.BA.C4.8Dom_je_jednoduchos.C5.A5)
*   [6 Moderné nástroje](#Modern.C3.A9_n.C3.A1stroje)
*   [7 Ďalšie čítanie](#.C4.8Eal.C5.A1ie_.C4.8D.C3.ADtanie)

## Čo je to Arch Linux?

Arch Linux je **distribúcia linuxu optimalizovaná pre i686**, ktorá bola pôvodne založená na myšlienkách CRUX-u, skvelej distribúcie, ktorú vyvinul Per Lidén.

## Výhody

Arch je rýchly, nenáročný, flexibilný a jednoduchý. Nie sú to síce veľmi chytľavé módne slová, ale sú všetky pravdivé. Arch je optimalizovaný pre procesory i686, takže získate viac z vášho cyklu CPU. V porovnaní s Red Hat-om a inými, je nenáročný na hardware a jeho jednoduchý dizajn ho robí ľahko rozšíriteľným a prispôsobiteľným na ľubovoľný systém, ktorý budujete.

## Jedinečný systém spravovania balíčkov

Ten je zabezpečený binárnym balíčkovým systémom - [pacman](/index.php/Pacman "Pacman") - ktorý je na používanie jednoduchý a umožňuje vám s jedným príkazom upgradovať celý váš systém. Okrem toho Arch používa na ľahké vytváranie balíčkov portom podobný systém budovania balíčkov (Arch Build System), ktorý sa tiež môže synchronizovať jediným príkazom. Och áno, a tiež môžete jediným príkazom prebudovať celý váš systém. Všetko sa robí celkom jednoducho a prehľadne.

## Len to najlepšie

Arch Linux sa snaží udržiavať najnovšiu stabilnú verziu svojho softvéru. Momentálne podporujeme dosť rozumne štrukturalizovanú sadu základných balíčkov s rozrastajúcou sa zbierkou extra balíčkov, ktoré vytvárajú používatelia a vývojári AL.

## Kľúčom je jednoduchosť

Majúc na zreteli ako cieľ jednoduchosť a nenáročnosť na hardware, vynechal som relatívne zbytočné časti systému linux, ako sú /usr/doc a informačné strany. Podľa osobnej skúsenosti sa tieto zriedkakedy používajú, a ak treba, ekvivalentné informácie sa dajú získať z netu alebo z návodových stránok (man).

## Moderné nástroje

Arch Linux sa taktiež snaží používať niektoré z novších vlastností, ktoré sú k dispozícii používateľom linuxu, ako napríklad Ext3/ReiserFS alebo podpora udev. Arch Linux 0.7 (Wombat) používa ako východzie linuxovské jadro 2.6, a má podporu pre XFS/JFS.

## Ďalšie čítanie

Domovská stránka Archu je na [https://www.archlinux.org/](https://www.archlinux.org/), kde tiež môžete nájsť odkzy na [používateľské fóra](https://bbs.archlinux.org), oficiálnu dokumentáciu, a všetko ostatné čo je Arch. Taktiež si môžete prečítať [The Arch Way](/index.php/The_Arch_Way "The Arch Way") na hlbšie preniknutie do Archu.